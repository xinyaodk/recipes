*Churros
(Valdemars recipe)
Tid i alt: 60 min.
Arbejdstid: 60 min.
Kan fryses: Ja (men ikke en god ide)
Antal: 40 stk

*Ingredienser:
5 dl vand
50 g smør
50 g sukker
0,50 tsk vaniljepulver
1 tsk kanel
0,50 tsk salt
350 g hvedemel
2 æg
1 liter fritureolie
100 g flormelis, til drys

*Fremgangsmåde
Kom vand, smør, sukker, vanilje, kanel og salt i en gryde og varm op til 90 grader.

Tag gryden af varmen. Kom indholdet fra gryden i en røreskål og rør hvedemel i, meget gerne i en røremaskine. Rør dejen glat og smidig ved lav hastighed, mens dejen køler af til 65-70 grader. Kom æggene i og rør dejen et par minutter mere.

Lad dejen køle af til 35 grader og kom den i en sprøjtepose med en lille stjernetyl på ca 9 mm.

Varm olien op i en tykbundet gryde til 170-175 grader.

Sprøjt churros i en længde på cirka 15 cm direkte ned i gryden med den varme olie. Hav en saks ved hånden til at klippe stænglerne over. Lav 4-6 churrus ad gangen. Lad dem stege i et par minutter på begge sider, til de er gyldenbrune og sprøde.

Tag de varme churros op med en hulske og lad dem dryppe af på en tallerken med et par stykker køkkenrulle.

Drys de varme frisklavede churros med flormelis, inden servering.


